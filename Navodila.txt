Navodila za pisanje članka za Revijo Matrika.

I. Uvodna navodila:
    1. Uporabi naj se predloga, ki je podana na naši spletni strani revije Matrika
    2. V primeru, da je članek v angleščini, se najprej poda angleški naslov in angleški povzetek, nato slovenski naslov in slovenski povzetek, oba povzetka pa naj bosta napisana v 3. osebi.
    3. V primeru, da številka revije, v kateri bo članek izšel še ni popravljena, v dokumentu primerno spremenite vrstico \MAT{številka(1,2)}{letnik(8,9,...)}{letnica izvoda(2021,2022...)}
    4. Dovoljeno je dodajanje poljubnih paketov, če le ti ne spreminjajo obliko članka ali besedila
    5. Oddaja naj bo sestavljena iz dveh dokumentov; pdf članka (nezazipanega) in zip datoteke LaTeX-ka, ki ste ga uporabljali (z vsemi slikami, dodatnimi datotekami ...)

II. Splošna navodila:
    1. Števila do deset se piše z besedo
    2. Besedilo v enačbah (tudi če je podpisano ali nadpisano) se piše s pomočjo \text{} primer $k_{\text{B}}$, razen če gre za indeksacijo
    3. Uporablja se oklepaje oblike \left \right (ne glede na vrsto (,[, ... )
    4. Prelomi strani naj bodo utemeljeni (v primeru novega poglavja, nova stran ni potrebna. Izjeme so estetske oblike)
    5. Skozi celoten članek naj bo poenotena uporaba decimalne vejice ali pike (za decimalno vejico/piko in naslednjo cifro ni presledka. Slovenski latex je namreč narejen tako, da ob uporabi vejice za njo avtomatično naredi kratek presledek)
    6. Skozi celoten članek naj bo poenotena pisava številk nad tisoč (70,000 70.000 ali 70000 ali 70 000 s kratkim presledkom)
    7. Skozi celoten članek naj bo poenotena uporaba krajšav
    8. Številke in enote naj imajo med seboj minimalen razmak (priporočena uporaba siunitx \SI{<number>}{<unit>})

III. Sklicevanje:
    1. Vsaka uporabljena slika mora imeti sklic v besedilu, za sklicevanje pa se uporabi \ref{}, \label{}
    2. V primeru sklicevanja na enačbe, se uporablja \eq:ref{}, \label{}. Če je dana enačba podana zgolj kot pojasnilo in se nanjo ne sklicujete v besedilu, se uporabi \begin{equation*} (tako se enačba ne oštevilči, saj po tem ni potrebe)
    3. V primeru sklicevanja na poglavja, se uporabi \ref{}, \label{section:}, po želji se lahko v narekovajih navede ime poglavja.
       Če se slučajno številka poglavja prekriva z besedilom, uporabi \hspace{1px} ali \hspace{2px}
    4. V primeru sklicevanja na izreke, trditev ..., se uporabi \ref{}, \label{izrek, trditev ...:}
    5. Vsak vir, ki je naveden v literaturi, mora biti citran znotraj besedila z ukazom \cite{}, številka vira ni odebeljena
    6. Vsaka slika, ki ni avtorska, mora imeti naveden vir na koncu opisa slike (\caption{Opis slike, Vir: \cite{slika}})

IV Matematični dodatki:
    1. V primeru uporabe izrekov, dokazov, trditev ... naj se uporablja avtomatsko knjižnjico, ki jo ima podana matrika.sty (potrebno je imeti knjižnjco \usepackage{amssymb}).
Primer: \begin{definicija} \end{definicija} ali \begin{izrek}[Ime izreka]\label{izr: }\end{izrek}
V primeru angeškega članka se uporablja iste ukaze, zgolj napisane v angleščini (predlagam ogled datoteke matrika.sty)
    2. Dokazi morajo imeti na koncu desno spodaj podan poln črn kvadratek aka Q.E.D..
V. Viri:
    1. Za vire je priporočena uporaba BibTeX-a, saj ta vire sestavi avtomatsko, vendar kljub temu svetujemo, da vse tako vnešene vire pregledate, da so bili zapisani pravilno
    2. Vsaka spletna stran naj ima podan datum ogleda (zaradi spreminjanja spletne strani). Tega navedete kot: ogled: datum.
    3. Na koncu vsakega vira naj bo podana pika
    4. Vsaka spleta stran naj ima podan link. Tega navedete kot: Spletna stran: ...





